16 Peter Alutelards Logica ,ingredientibus‘.

Non enim alio modo a se ipso grammaticus est vel alio modo albus,
sicut nec aliud albus est a se vel aliud grammaticus. Illud quoque
quod dicunt Socratem cum Platone convenire in homine, qualiter
accipi potest, cum omnes homines ab invicem tam materia quam forma
differre constat ἱ) Si enim Socrates in re quae homo est cum Platone
conveniat. nulla autem res homo sit nisi ipse Socrates vel alius,
oportet ipsum cum Platone vel in se ipso convenire vel in alio. In se
autem potius diversus est ab eo; de alio quoque constat, quia -nec ipse
est alius. Sunt autem qui ‚in homine convenire‘ negative accipiunt,
ac si diceretur: Non differt Socrates a Platone in homine. Sed et
sic quoque potest dici, quia nec differt ab eo in lapide, cum neuter
sit lapis. Et sic* non maior eorum convenientia notatur in homine
quam in lapide, nisi forte propositio quaedam praecedat, ac si dicatur
ita: Sunt homo. quod in homine non differunt. Sed nec sic stare
potest. cum omnino falsum sit eos non differre in homine. Si enim
Socrates a Platone non differt in re quae homo est, nec in se ipso,
Si enim in se differt ab eo, ipse autem sit res quae homo est, pro-
fecto et in re quae homo est, differt ab ipso.

Nunc autem ostensis rationibus quibus neque res singillatim

neque collectim acceptae universales dici possunt in eo quod de pluri· 2

bus praedicantur, restat ut huiusmodi universalitatem solis
vocibus adscribamus. Sicut igitur nominum quaedam appellativa a
grammaticis. quaedam propria dicuntur, ita a dialecticis simplicium
sermonum quidam universales, quidam particulares, scilicet sin-
gulares, appellantur. Est autem universale vocabulum quod de plu-
ribus singillatim habile est ex inventione sua praedicari, ut hoc nomen
‚homo‘, quod particularibus nominibus hominum coniungibile est secun-
dum subiectarum rerum naturam quibus* est impositum. Singulare vero
est quod de uno solo praedicabile est, ut Socrates, cum unius tantum
nomen accipitur. Si enim aequivoce sumas, non vocabulum, sed multa
vocabula in significatione facis. quia scilicet iuxta Priscianum1 multa
nomina in unam vocem incidunt. Cum ergo describitur universale esse
quod de pluribus praedicatur, illud ,quod praepositum non solum
simplicitatem sermonis insinuat ad discretionem orationum, verum
etiam unitatem significationis ad discretionem aequivocorum.

Ostenso autem, quid in definitione universalis operetur illud
,quod‘ [est] praemissum‚duo alia quae sequuntur, scilicet ,praedicari‘
et de ‚pluribus‘‚ diligenter consideremus.

Est autem praedicari coniungibile esse alicui veraciter vi enuntia-

5

10

15

25

30

35

tionis verbi substantivi praesentis, ut ‚homo‘ diversis per substantivum 40

13 positio A 35 significatione A 39 vi L in A

¹ Prisc„ Insc. yramm. ed. Hertz Ι, p. 145‘2‘2: . . . Cum in unam
concidant vocem nominum positiones tam in propriis quam in appellativis.

