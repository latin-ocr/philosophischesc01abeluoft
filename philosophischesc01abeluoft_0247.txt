2. Die Glosscn zu den Kategoricn. — Dc quali et qualitate. 225

Est antem. Post definitionem qualitatis supponit divisionem.

Quod autem dividi possit, praemittit, cum ait: qualitate multas rerum
manerias includi, quas quidem statim distinguere et tractare incipit
dicens: Et una quidem etc. Duobus modis comprehendit qualitates
5 huius maneriae, quam primam ponit, habitum scilicet et dispositionem.
Sunt autem qualitates huius maneriae omnes illae quae non natura-
liter subiectis insunt, sed per aliquam eorum applicationem veniunt,
ut scientiae, ad quas habendas nos applicuimus, et quaecumque aliae
qualitates ex eo quod fecimus, contingunt. Harum autem primae ma-
10 neriae, quae scilicet per applicationem veniunt, aliae habitus, aliae
dispositiones dicuntur. Habitus autem est qualitas per applicationem
veniens, si non facile queat a subiecto dimoveri, dispositIO vero, si
facile. Non facile autem a subiecto dimoveri eas quoque dicimus quali-
tates, quae licet parvo tempore morentur in subiecto, huius naturae
15 sunt, ut subiectum non deserant, nisi gravi causa incidente, quae eas
compellat recedere, ut scientiam firme iam habitam, quam nisi vehe-
mens et diuturna aegritudo auferre non potest vel magna alicuius
gravis casus violentia. Et attende, quod non sine causa istam ma-
neriam qualitatum vel ceteras res pluribus assignat nominibus, quia

20 ipsa pluralitas nominum maiorem facit discretionem rerum.
Solet hoc loco quaeri, quae sit huiusmodi divisio qualitatis per

quattuor, ut diximus, manerias. Et quidam eam generis iu species
esse volunt dicentes in singulis maneriis duo specialia vocabula poni
loco unius generalis ¹. Ac si enim pro corpore duae eius species
25 ponerentur, corpus videlicet animatum et inanimatum, quae omnia
comprehendunt corpora, ita pro genere quodam duas species, habitum
scilicet et dispositionem, poni dicuntur, et similiter in ceteris maneriis
quae duobus nominibus assignantur, idem fieri dicunt. Quibus etiam
consentire Boethius videtur, qui in Commento super secundam
30 maneriam2 plane asserere videtur huiusmodi manerias species esse
subalternas. Cum enim secundum quosdam quaestionem movisset,
quare ibi diceret ‚aliud genus‘, cum prius omnino <non> dixisset ,unum
genus‘, sed ,una species‘‚ solvit eam dicens, quod hi qui hoc quaerunt,
ignorare videntur idem genus et speciem dici non posse, quod in sub-
35 alternis falsum esse ostendit. ,Quocirca, inquit, quoniam de ea specie
qualitatis Aristoteles tractat quae non iam sit species specialissima,
sed magis generis prima species et quae possit esse et genus, nil ab·
surdum est eandem et speciei et generis loco ponere: Adhaerentes
itaqueBoethio dicunt divisionem qualitatis per quattuor has manerias

4 quidem] quae A 5 habitu . . . dispositione A 12 sill sed Α
36 non iam] non addidi,· nondum Boeth. 38 ad hoc haer. A
¹ Boeth. l. c., p. 241 Β. “-’ Boeth. l. c.. p. 2441), 245 Α.

15·

Boeth.
p. 2401)

