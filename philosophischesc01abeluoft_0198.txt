176 Peter Abaelards LogiCa ,ingredientibus‘.

rationabilius videtur. ut dicamus saepe ad doctrinam ita de rebus non
existentibus agi. quasi existentes essent, velut cum dicitur: ‚totum
annum unum continuum appellamus. sic de ipso agimus, quasi esset
ex pluribus partibus simul existentibus coniunctum et in fictis sub-
stantiis fictas proprietates attendimus nec tamen decipimur, quia ita,
ut cogitamus, esse non credimus. Similiter et orationem cum dicimus
vel quantitatem discretam esse vel totum atque aliquo modo de se
ipsa ad similitudinem existentium loquimur, quasi existentem eam
attendimus et quasi proprietatem aliquam aut veram essentiam in se
habentem. Sic enim ad doctrinam saepe de rebus aliter agunt philo-
sophi, quam sese rei veritas habeat, sicut ipse Macrobiusl, qui
mathematica quaedam et doctrinalia corpora ex numeris considerat
et superficies quasdam vel lineas in numeris assignat, quae omnino
in eis non sunt.

Solet quaeri de natura soni, utrum scilicet auditus
sicut et visus remota quoque concipiat an tantum prae-
sentia2. Sed videtur magis ad rationem accedere, ut praesentia
tantum. sicuti in ceteris sensibus videtur esse praeter in visu. Foetor
enim cadaveris, nisi alio foetore ,aera inficeret qui naribus attrahitur,
numquam per oliactum deprehenderetur. Unde etiam contingit, ut
<in> illa parte in quam ventus agitat aerem, foetor maxime sentiatur.
Similiter et vox in illa parte maxime auditur ad quam ventus aerem
defert. Aer itaque oratione emissus et sonans alios aeres percutit
eisque consimiles sonus confert, qui circumque diffusi ad aures diverso-
rum veniunt et ita audiuntur. Unde Priscianus3 de voce agens:
‚ipsa inquit, tangit aurem‘, et Boethius in Arte musica* dicitur ad
naturam vocis demonstrandam convenientem similitudinem inducere
de lapillo proiecto in aqua, qui dum aquam percutit, quam invenit,
ipsa statim aqua percussa. dum in orbem diffunditur, orbicularem
formam assumit undisque aliis quas ad ripas impellit, consimilem for-
mam attribuit, dum ipse quoque in orbem diffunditur. Sic et aer aerem
impellit et consimilem sonum ei confert, qui diffusus ad aures diverso-
rum pervenit per partes, quae singulae consimilem sonum habent, et
ita (a) diversis adstantibus vox eadem, id est consimilis in sono,
audiri dicitur et ad aures diversorum pervenire. Itaque auditus prae-
sentia tantum percipit, non remota. Unde etiam saepe contingit, ut

2 dicit A 5 factas A 20 olphatum A 21 illam partem in
qua A 24 consimilem sonum A 26 ipsa] quippe A

1 Macrobius, Comm. in Somn. Seip. l. c., p. 50224.

‘-’ Abael., Dialecl„ p. 192.

3 Prisc, [nst. gramm. l. e. I, p. 61549,

4 Boeth, De arte mus. Ι 14 (ed. G. Friedlein‚ Lipsiae, Teubn. 1867,
p. 200). Abael., Dictlecl„ p. 193-—94.

10

15

20

25

30

35

