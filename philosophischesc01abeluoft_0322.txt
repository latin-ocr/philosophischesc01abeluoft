298 Peter Abaelards Logica ,Ingredientibus‘.

corrupt10 dicitur. tantum in posterioribus, non in prioribus crea-
tionibus contingit. Priores quidem creationes secundum hoc
accipimus. quod cum prius omnino non esset, ad esse perducta est,
veluti in illa ineffabili creatione qua summus ille artifex materiam
ipsam corporum. cum nil adhuc omnino ipsa esset, ineffabiliter creavit 5
ex nihilo; eas vero creationes secundum quas materiam iam prae-
paratam per formas supervenientes in species diversas natura redigit,
posteriores appellamus, veluti cum corpoream substantiam aut per
animationem facit animatam aut per sensualitatem animal aut per alias
formas in quascumque species variaret, ut in <asinum> vel hominem. 10
In his vero posterioribus creationibus motus esse potest, quia sub-
iectam semper habet substantiam qua niti possit. ln prioribus vero
creationibus cum adhuc omnino res non essent, non habet motus, ubi
subsistat. sicut in posterioribus habet, quae quidem tantum corporum
esse videntur, non spirituum vel accidentium. Nunquam enim haec15
anima prius species fuit, quam ipsa fuit anima vel haec anima, nec
haec albedo prius qualitas fuit vel aliquid, quam fuit albedo vel haec
etiam albedo, sed simul ubi existit, omnem suae naturam substantiae
habuit. Corpora vero non ita. Quippe hoc corpus prius corpus quam
animatum vel animal vel homo. 20

Et nota, quod multa corruptionem patiuntur quaegenerationem
non habuerint, ut albedo ipsa vel animae pecudum quae cum carne
morluntur. Dum enim corpus praeparatur ad nigredinem, in ipso al-
bedo corrumpitur, dum adhuc in ipso est, quia ad non esse perducitur
albedo, et dum pecus moritur, anima ipsius cum ipso corrumpitur, dum 25
ad non esse pertrahitur. Quaecumque ergo generari possunt, et cor-
rumpi, sed non convertitur. ’

Nota etiam quod solius Dei est generare, id est operatione sua
in substantiam promovere, quod est creare. Nam etsi ex coitu patris
quaedam portio separata sit quae formetur in hominem, patre tamen 30
defuncto non minus natura opifex operatur in visceribus matris de in-
fuso semine, ipsum scilicet formando et vivificando in hominem. Unde
puer ipse non hominis opus est, sed naturae, id est Dei, hominum
autem operatio alterare tantum materiam videtur secundum accidentia,
veluti dum domum componit vel gladium, non etiam in substantiam 35
generare1. Neque enim vitrum, quod species metalli dicitur, hominis
est opus, sed naturae, quia praeparatis ab homine quae necessaria
sunt ad creationem vitri in materia praeparata a nobis sola natura
operatur cam in vitrum convertens, nobis quoque physicam ignoran-
tibus. Si quis autem dicat aves quoque creare pullos, dum, calefaciendo 40
ova propria, ea vivificant, ideoque pullos opera avium vocet, fallitur.

 

10 post in lacuna in cod.,· videtur deesse asinum aut tale aliquid
22 habuerit A.

¹ Cf. supra p. 232-4, 21523.

